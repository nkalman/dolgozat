
\chapter{Következtetések, továbbfejlesztési lehetõségek}\label{ch:KOV}

Dolgozatunk jelen állapotában egy olyan algoritmust ír le, mely képes egy bemeneti képen azonosítani a kiemelkedõ területeket és vonalakat, ezek felhasználásával esztétikai értéket számolni, illetve az adott képnek egy olyan részképét eredményül adni, mely optimális értékkel rendelkezik. Segítséget nyújt tehát az amatõr fényképészeknek a sikeresebb, esztétikusabb képek készítésében. Az eredményesebb felhasználás érdekében érdemes néhány továbbfejlesztési lehetõséget figyelembe venni. 


	Annak ellenére, hogy az algoritmus jelen állapotában sem nevezhetõ lassúnak, érdemes volna a számítások gyorsítására törekedni. A dolgozat elsõdleges továbbfejlesztési lehetõségei közé sorolható tehát a performancia javítása. Mivel az algoritmus elég idõigényes képfeldolgozási számításokat igényel, illetve az esztétikai értéket is több ezerszer számítjuk ki a genetikus algoritmusban, ezeket jó volna a lehetõ legrövidebb idõ alatt elvégezni. Az objektumok, illetve vonalak azonosítását külön szálon futtatva, illetve az esztétikai értékszámolásban is párhuzamosítást alkalmazva csökkenthetõ volna az algoritmus futási ideje. 
	
	
	Szintén az algoritmus gyorsítását szolgálná a genetikus algoritmus továbbfejlesztése. Érdemes volna tehát különbözõ típusú genetikus algoritmusokat kipróbálni, közben figyelni arra, hogy milyen típusú genetikus operátorok esetén kapunk gyorsabb, vagy adott esetben jobb eredményt. 
	
	
	Egy másik továbbfejlesztési lehetõségként megemlíthetõ egyéb kompozíciós szabályok bevezetése. Minél több szabályt sikerül beépíteni, annál pontosabban lehetne esztétikai értéket számolni. Ehhez azonban olyan szabályokat kell találnunk, melyek jól együttmûködnek a már felhasználtakkal. A megfelelõ szabályok megtalálása kihívást jelenthet. Érdemes volna tehát olyan szabályok és mérési metrikáik után nézni, melyek növelnék a kép esztétikai megítélésének helyességét.
